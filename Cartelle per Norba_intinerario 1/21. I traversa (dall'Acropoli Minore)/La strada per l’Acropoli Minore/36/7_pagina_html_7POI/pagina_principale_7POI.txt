La strada per l’Acropoli Minore 
Si saliva all’Acropoli Minore da una strada carrabile che si diramava dalla piazzola ubicata lungo la prima traversa che si incontra entrando da Porta Maggiore. Per accedere all’Acropoli Minore, la via costituiva una alternativa alla monumentale gradinata che vi saliva al termine del grande asse di attraversamento urbano. La strada, dissestata nel primo tratto, si conserva bene sulla sommità dell’Acropoli. Oggi l’accesso risulta obliterato da un muro in grossi blocchi di calcare pertinente alla risistemazione dell’area avvenuta in epoca medioevale, quando si intervenne, sul tempio minore, con l’edificazione di una chiesetta, e sulla strada, con la deposizione di numerose tombe. 

