La strada per le case del grande impluvium, delle arule e dei delfini.
La strada orientata NS, si distacca dall’asse viario principale e prosegue fino a congiungersi con quella che proviene da Porta Maggiore. Si inserisce funzionalmente come strada d’accesso a uno dei settori residenziali della città. La via, in lieve salita verso nord, presenta un percorso rettilineo e un andamento molto regolare. Lastricata in basoli di calcare, appare ben conservata e accompagnata, su entrambi i lati, da ampi marciapiedi che  sottolineano l’affluenza pedonale dovuta alla presenza di edifici che vi si affacciavano. Sul lato orientale, infatti, i tre ingressi contigui, sono pertinenti a abitazioni private che, in tempi diversi, erano collegate tra loro. La casa delle arule, era collegata con quella del grande impluvium, da due ampie porte ubicate nella corte centrale, in seguito tamponate, e con quella dei delfini, da una scala posta nell’ala meridionale.

