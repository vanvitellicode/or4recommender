La casa dei semi combusti
La casa detta dei semi combusti presenta dimensioni e pianta analoghe alla vicina casa del caduceo ma si conserva solo parzialmente. L’ingresso è suddiviso in un piccolo spazio aperto davanti la porta d’ingresso che presentava pareti intonacate e pavimentazione in cocciopesto: una sorta di sala di attesa per i visitatori.
Attraverso la soglia d’ingresso, che conserva ancora i fori per i cardini disposti in modo da consentire l’apertura del portone verso l’interno, si raggiunge uno stretto corridoio che volgeva nell’atrio.
L’atrio, corte scoperta e fulcro dell’organizzazione della casa, era, in parte, coperto da un tetto in legno e tegole, inclinato verso l’interno. Presentava al centro una vasca per la raccolta dell’acqua piovana che convogliava nelle cisterne sotterranee. Ma oggi sono visibili solo le bocche della cisterna e del pozzo in asse fra loro. 

