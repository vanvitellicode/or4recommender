L’atrio della casa del caduceo
L’atrio, corte scoperta e fulcro dell’organizzazione della casa, era, in parte, coperto da un tetto in legno e tegole, inclinato verso l’interno. Presentava al centro una vasca in calcare per la raccolta dell’acqua piovana che era convogliata nelle cisterne sotterranee. Un piccolo pozzo posto nei pressi della vasca sul lato destro della casa consentiva la raccolta dell’acqua e il deflusso di quella in eccesso, attraverso un foro di troppopieno che la sversava nel sistema fognario della casa e da questo in quello pubblico posto sotto le strade.

