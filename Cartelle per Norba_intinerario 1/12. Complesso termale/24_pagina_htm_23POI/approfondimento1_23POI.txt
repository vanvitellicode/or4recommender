Storia degli studi
Già dal 1700 il complesso attirò l’interesse di diversi studiosi per le notevoli dimensioni delle strutture, tuttavia, la difficoltà di accedervi e di osservarle da vicino ha portato nel corso del tempo a varie interpretazioni, a volte anche fantasiose, suggestionate dalle leggende popolari legate alla presenza di cunicoli, (sulla cui lunghezza si favoleggiava), narranti di tesori nascosti. Diversi studiosi hanno proposto che fossero resti di un teatro o di un ninfeo. Ai primi decenni del Settecento Volpi, unico studioso che li raffiguarò, propone lo spaccato di due vani frontali. Solo recenti lavori di decespugliamento e pulizia hanno permesso di riconoscere con sicurezza nei resti quelli di un edificio termale. 

