Le case antiche
La casa romana presentava diverse dimensioni in relazione allo spazio disponibile. Aveva uno sviluppo orizzontale ed era composta da molte stanze; all’esterno non presentava balconi ma poche e piccole finestre poste in alto. 
Un portone in legno con due battenti, rifiniti con parti in bronzo, permetteva di accedere all’interno della casa, dove percorrendo un breve corridoio si raggiungeva l’atrio, una sala rettangolare con pareti affrescate. Un’apertura sul soffitto in corrispondenza dell’atrio garantiva una buona illuminazione di tutta la casa e consentiva la raccolta dell’acqua piovana all’interno di una vasca posta al centro dell’atrio in asse con l’apertura stessa; l’acqua piovana così raccolta convogliava poi verso una cisterna sotterranea fungendo da riserva idrica della casa.
Sul fondo dell’atrio in corrispondenza di questo era una stanza adibita a studio e archivio del padrone di casa, nella quale riceveva anche i suoi clienti.
Ai lati dell’atrio si aprivano le camere da letto piuttosto piccole ornate con affreschi e mosaici e ambienti di disimpegno aperti arredati con armadi. Lateralmente ad uno di questi ambienti era solitamente una grande sala da pranzo arredata con letti dove gli ospiti si distendevano durante i banchetti.
La cucina, con una piccola latrina annessa, e vani di deposito, invece, faceva parte degli ambienti di servizi e vi accedeva soltanto la servitù. 
Un orto o giardino, sostituito a volte da semplici magazzini, caratterizzavano il fondo della casa.

