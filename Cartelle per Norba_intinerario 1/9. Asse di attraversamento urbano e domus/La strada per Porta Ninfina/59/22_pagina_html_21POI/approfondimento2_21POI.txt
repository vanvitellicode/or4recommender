Il pozzo
Il pozzo, con apertura cilindrica di 38 cm e profondo 67 cm, è contenuto da blocchetti di calcare, tagliati per assecondare il perimetro circolare e termina in un’ampia cisterna, contenuta anch’essa da blocchi di calcare, profonda circa 6 metri. 
Il pozzo doveva essere monumentalizzato da due colonne poste ai lati, delle quali rimangono le basi e di una i rocchi nella posizione originaria di crollo. Le colonne dovevano supportare un architrave funzionale alla copertura e al dispositivo per attingere l’acqua.

