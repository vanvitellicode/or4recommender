La casa del Labrum 
La casa del labrum è di dimensioni molto piccole. Con ingresso, in origine, dall’asse viario principale presenta una piccola corte centrale con il pozzo posto nell’angolo entrando a destra, con la vera ancora al suo posto. Intorno alla corte erano distribuiti gli ambienti, due piccole camere da letto e la cucina.
Durante gli scavi in questa casa è stato rinvenuto, oltre a tanti materiali frammentati, anche un pilastrino in terracotta integro che serviva a sostenere un labrum, cioè un bacino che conteneva acqua, posto nella corte per lavarsi ogni giorno.

