La strada principale
Elemento di particolare rilevanza nella pianificazione urbanistica di Norba è il grande asse viario
che partendo da Porta Serrone di Bove giungeva all’Acropoli Minore attraversando da est a ovest tutta la città. Sul percorso del decumano si inserisce il complesso di pianificazione urbana e prospettano alcuni edifici. La strada incrocia lungo il suo percorso numerosi assi secondari ortogonali e altre due strade di primaria rilevanza nella circolazione urbana: la strada per Porta Ninfina che scendeva alla pianura pontina e la strada che permetteva di raggiungere il Santuario di Giunone.
Il suo tracciato è stato in larga parte scavato a partire dal 2000.
Questa, orientata in direzione sud-est, è larga 6 m e lastricata con basoli di calcare ed è accompagnata su entrambi i lati da marciapiedi pavimentati anch’essi con basoli o lastre di calcare o cocciopesto. Blocchi in calcare rialzati rispetto al livello del piano stradale costituiscono gli attraversamenti pedonali.

